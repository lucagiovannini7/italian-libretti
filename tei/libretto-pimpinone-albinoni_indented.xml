<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title type="main">impinone</title>
      </titleStmt>
    </fileDesc>
    <profileDesc>
      <particDesc>
        <listPerson>
          <person xml:id="vespetta">
            <persName>VESPETTA:</persName>
          </person>
          <person xml:id="vespetta e pimpinone">
            <persName>VESPETTA E PIMPINONE:</persName>
          </person>
          <person xml:id="pimpinone">
            <persName>PIMPINONE:</persName>
          </person>
        </listPerson>
      </particDesc>
    </profileDesc>
  </teiHeader>
  <text>
    <front>
      <castList>
        <castItem>Dramatis Personae</castItem>
        <castItem>VESPETTA</castItem>
        <castItem>PIMPINONE</castItem>
        <castItem></castItem>
      </castList>
    </front>
    <body>
      <div type="scene">
        <head>Scena unica</head>Vespetta, e Pimpinone. <stage>Scena unicaVespetta, e Pimpinone.</stage>
        <sp who="#vespetta">
          <speaker>VESPETTA:</speaker>
          <l>Chi mi vuol? Son cameriera.</l>
          <l>Fo di tutto. Pian. M’intendo</l>
          <l>di quel tutto che conviene.</l>
          <l>Son dabbene, son sincera:</l>
          <l>non ambisco, non pretendo,</l>
          <l>e mi aggiusto al male e al bene.</l>
          <l>Cerco la mia ventura,</l>
          <l>ma per le vie onorate. Un po’ di dote</l>
          <l>farmi vorrei col mio sudor. Ma viene</l>
          <l>il signor Pimpinone.</l>
          <l>Nobil non è, ma ricco a canna, e sciocco.</l>
          <l>Che buon padrone saria per me. Vediamo.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Guai a chi è ricco, guai. Per ogni parte</l>
          <l>ogn’un mi vuol rubar. Più tanta gente</l>
          <l>non voglio in casa mia. Sia benedetto</l>
          <l>l’uso delle servette. Una di queste</l>
          <l>per me saria un tesoro… Uh! qui Vespetta.</l>
        </sp>
        <sp who="#vespetta">
          <speaker>VESPETTA:</speaker>
          <l>Se costui mi accettasse…</l>
        </sp>
        <sp who="#pimpinone">
          <speaker>PIMPINONE:</speaker>
          <l>Se volesse costei</l>
        </sp>
        <sp who="#vespetta e pimpinone">
          <speaker>VESPETTA E PIMPINONE:</speaker>
          <l>(Seco pur volontier mi aggiusterei.)</l>
        </sp>
        <sp who="#pimpinone">
          <speaker>PIMPINONE:</speaker>
          <l>Vespettina gentil, come si sta.</l>
        </sp>
        <sp who="#vespetta">
          <speaker>VESPETTA:</speaker>
          <l>Vossignoria illustrissima perdoni.</l>
          <l>Io non l’avea veduta in verità.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Che belle riverenze!</l>
        </sp>
        <sp who="#vespetta">
          <speaker>VESPETTA:</speaker>
          <l>Dal maestro di ballo</l>
          <l>ch’insegna ov’io serviva, io l’ho imparate.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Gran dama la padrona esser dovea.</l>
        </sp>
        <sp who="#vespetta">
          <speaker>VESPETTA:</speaker>
          <l>Che gran dama? Oggidì l’uso non falla.</l>
          <l>Adesso il mi la sol, il la la la la,</l>
          <l>troppo è comune. Ognuna canta, e balla.</l>
        </sp>
        <sp who="#pimpinone">
          <speaker>PIMPINONE:</speaker>
          <l>A che giova, a che serve un tal diletto?</l>
        </sp>
        <sp who="#vespetta">
          <speaker>VESPETTA:</speaker>
          <l>Se non altro, a portare avanti il petto.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Bene. Or tu più non servi?</l>
        </sp>
        <sp who="#vespetta">
          <speaker>VESPETTA:</speaker>
          <l>La mia licenza ho chiesta, e l’ho ottenuta.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Buona nuova per me.) Per qual cagione?</l>
        </sp>
        <sp who="#vespetta">
          <speaker>VESPETTA:</speaker>
          <l>Oh! non voglio dir mal de le padrone.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Ma pur.</l>
        </sp>
        <sp who="#vespetta">
          <speaker>VESPETTA:</speaker>
          <l>La mia volea ch’io ricevessi</l>
          <l>or que’ fiori, or que’ fogli, or que’ ritratti.</l>
          <l>Un mondo di ambasciate, e di risposte.</l>
          <l>Non mi faccia più dir. Io son segreta.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Intendo. Amori. È vero?</l>
        </sp>
        <sp who="#vespetta">
          <speaker>VESPETTA:</speaker>
          <l>Non vo’ parlar. Credo di sì. Ma l’uso</l>
          <l>discolpa ogni difetto, e vuol che sia</l>
          <l>l’amor genio innocente e bizzarria.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Ma quanti geni ha poi la signorina?</l>
        </sp>
        <sp who="#vespetta">
          <speaker>VESPETTA:</speaker>
          <l>Se dissi il mal di lei,</l>
          <l>deggio dirne anche il ben; non n’ha che sei.</l>
          <l>Ma poco importa ciò. La mia padrona</l>
          <l>di buon’occhio tal’or non mi vedea.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Che ingrata! Ma perché?</l>
        </sp>
        <sp who="#vespetta">
          <speaker>VESPETTA:</speaker>
          <l>Perché tal volta,</l>
          <l>come a dir sul mattin pria di acconciarsi,</l>
          <l>forse di lei più bella io le parea.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Buona cosa è ‘l servir un uomo, e solo.</l>
          <l>Non è così?</l>
        </sp>
        <sp who="#vespetta">
          <speaker>VESPETTA:</speaker>
          <l>Piacesse al ciel. Pazienza.</l>
          <l>Io trovato l’avea; ma tanto brutto…</l>
        </sp>
        <sp who="#pimpinone">
          <speaker>PIMPINONE:</speaker>
          <l>Brutto com’io?</l>
        </sp>
        <sp who="#vespetta">
          <speaker>VESPETTA:</speaker>
          <l>Che dice? al par d’ogn’altro</l>
          <l>sustissima è una gioia, un giglio, un sole.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(O che care parole.)</l>
          <l>Or che pensi di far?</l>
        </sp>
        <sp who="#vespetta">
          <speaker>VESPETTA:</speaker>
          <l>Cercar padrone.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Lo troverai. Ma dì. Come il vorresti.</l>
        </sp>
        <sp who="#vespetta">
          <speaker>VESPETTA:</speaker>
          <l>Verbi grazia… il vorrei…</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Quanto val essere bello!) E ben che dici?</l>
        </sp>
        <sp who="#vespetta">
          <speaker>VESPETTA:</speaker>
          <l>Il vorrei, come a dir… Vossignoria.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Or senti, in casa mia son solo, e ricco,</l>
          <l>e, senti, liberal. Se pur ti è caro,</l>
          <l>mia cameriera adesso io ti dichiaro.</l>
        </sp>
        <sp who="#vespetta">
          <speaker>VESPETTA:</speaker>
          <l>Mi vuol burlar. (La mia fortuna è fatta.)</l>
        </sp>
        <sp who="#pimpinone">
          <speaker>PIMPINONE:</speaker>
          <l>Dammi la man. Così un par mio contratta.</l>
        </sp>
        <sp who="#vespetta">
          <speaker>VESPETTA:</speaker>
          <l>M’inchino a tant’onor. Pian: mi fa male.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(È pur delicatina.) Orsù le chiavi</l>
          <l>prendi del pan, del vin, de la dispensa.</l>
          <l>Più pensieri non vo’. Sì: mia Vespetta,</l>
          <l>io mi riposo in te.</l>
        </sp>
        <sp who="#vespetta">
          <speaker>VESPETTA:</speaker>
          <l>Ne vedrà il frutto.</l>
          <l>Grazie al ciel, queste man san far di tutto.</l>
        </sp>
        <sp who="#pimpinone">
          <speaker>PIMPINONE:</speaker>
          <l>In cittade, in campagna</l>
          <l>a tuo piacer far e disfar potrai.</l>
        </sp>
        <sp who="#vespetta">
          <speaker>VESPETTA:</speaker>
          <l>E ‘l salario?</l>
        </sp>
        <sp who="#pimpinone">
          <speaker>PIMPINONE:</speaker>
          <l>Sarà… Quel che vorrai.</l>
        </sp>
        <sp who="#vespetta">
          <speaker>VESPETTA:</speaker>
          <l>(Un padron più dabben non vidi mai.)</l>
        </sp>
        <sp who="#pimpinone">
          <speaker>PIMPINONE:</speaker>
          <l>Nel petto il cor mi giubila.</l>
        </sp>
        <sp who="#vespetta">
          <speaker>VESPETTA:</speaker>
          <l>In sen mi brilla l’anima.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Vieni, andiam.</l>
        </sp>
        <sp who="#vespetta">
          <speaker>VESPETTA:</speaker>
          <l>Vada ella avanti.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Vespetta, Vespetta.</l>
        </sp>
        <sp who="#vespetta">
          <speaker>VESPETTA:</speaker>
          <l>No, no, mi permetta.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Lascia adesso i complimenti.</l>
        </sp>
        <sp who="#vespetta">
          <speaker>VESPETTA:</speaker>
          <l>Si contenti, si contenti.</l>
        </sp>
        <sp who="#pimpinone">
          <speaker>PIMPINONE:</speaker>
          <l>M’incammino. Tu hai ragion.</l>
        </sp>
        <sp who="#vespetta">
          <speaker>VESPETTA:</speaker>
          <l>Io mi umilio al mio padron.</l>
        </sp>
        <sp who="#pimpinone">
          <speaker>PIMPINONE:</speaker>
          <l>O felice Pimpinon.</l>
          <l>Mi sento tutto in gloria.</l>
        </sp>
        <sp who="#vespetta">
          <speaker>VESPETTA:</speaker>
          <l>Affé mi vien da ridere.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Su la man. Qui niun ci osserva.</l>
        </sp>
        <sp who="#vespetta">
          <speaker>VESPETTA:</speaker>
          <l>Troppo onore. Io son sua serva.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Tanti inchini non vorrei.</l>
        </sp>
        <sp who="#vespetta">
          <speaker>VESPETTA:</speaker>
          <l>Far così degg’io con lei.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Vieni, vieni.</l>
        </sp>
        <sp who="#vespetta">
          <speaker>VESPETTA:</speaker>
          <l>Vada, vada.</l>
          <l>(È un gran matto in conclusion.)</l>
        </sp>
        <sp who="#pimpinone">
          <speaker>PIMPINONE:</speaker>
          <l>O felice Pimpinon.</l>
          <l>Intermezzo secondo</l>
        </sp>
      </div>
      <div type="scene">
        <head>Scena unica</head>Pimpinone, e Vespetta. <stage>Scena unicaPimpinone, e Vespetta.</stage>
        <sp who="#pimpinone">
          <speaker>PIMPINONE:</speaker>
          <l>Vespetta, tu lasciarmi?</l>
        </sp>
        <sp who="#vespetta">
          <speaker>VESPETTA:</speaker>
          <l>Tant’è. La mia licenza, o aver più ingegno.</l>
        </sp>
        <sp who="#pimpinone">
          <speaker>PIMPINONE:</speaker>
          <l>In che manco? Sai pure…</l>
        </sp>
        <sp who="#vespetta">
          <speaker>VESPETTA:</speaker>
          <l>Dona di qua: presta di là. Si guarda</l>
          <l>meglio la roba sua. Voglio partirmi.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Taci, taci.</l>
        </sp>
        <sp who="#vespetta">
          <speaker>VESPETTA:</speaker>
          <l>In rovina andar volete:</l>
          <l>e sa il ciel se mi duol fin nell’interno.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Costei per una casa è un gran governo.)</l>
          <l>Orsù col tuo consiglio, a le mie spese</l>
          <l>regola metterò.</l>
        </sp>
        <sp who="#vespetta">
          <speaker>VESPETTA:</speaker>
          <l>No: finché avrete</l>
          <l>quella chiave a la man, no, no ‘l farete.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Queste son cameriere.) Il ver tu dici.</l>
          <l>Prendi: lo scrigno è tuo: ma resta meco.</l>
        </sp>
        <sp who="#vespetta">
          <speaker>VESPETTA:</speaker>
          <l>Per servirvi l’accetto. (Egli è pur cieco.)</l>
        </sp>
        <sp who="#pimpinone">
          <speaker>PIMPINONE:</speaker>
          <l>Spendi tu stessa, e come più vorrai.</l>
        </sp>
        <sp who="#vespetta">
          <speaker>VESPETTA:</speaker>
          <l>Per vostro ben, non per il mio parlai.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Son fuor d’un bel’imbroglio.)</l>
        </sp>
        <sp who="#vespetta">
          <speaker>VESPETTA:</speaker>
          <l>Questo è cervel. Da quando in qua le gioie.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Oggi me le comprai con venti scudi.</l>
        </sp>
        <sp who="#vespetta">
          <speaker>VESPETTA:</speaker>
          <l>Che pazza vanità! Per voi? Vediamo…</l>
          <l>questa è cattiva spesa. Il dissi.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Adagio,</l>
          <l>e con essa comprai questi orecchini.</l>
        </sp>
        <sp who="#vespetta">
          <speaker>VESPETTA:</speaker>
          <l>O come belli! Il prezzo?</l>
        </sp>
        <sp who="#pimpinone">
          <speaker>PIMPINONE:</speaker>
          <l>Ottanta doppie.</l>
        </sp>
        <sp who="#vespetta">
          <speaker>VESPETTA:</speaker>
          <l>Per chi? (Questi son miei.)</l>
        </sp>
        <sp who="#pimpinone">
          <speaker>PIMPINONE:</speaker>
          <l>Per te mio core.</l>
        </sp>
        <sp who="#vespetta">
          <speaker>VESPETTA:</speaker>
          <l>Per me? Far non si può spesa migliore.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Guarda un poco in questi occhi di foco,</l>
          <l>ed in loro vedrai, mio tesoro,</l>
          <l>che sei di Pimpinon la Pimpinina.</l>
          <l>Ti vergogni? Che pensi? Che fai?</l>
          <l>Guarda, guarda, e guardando saprai</l>
          <l>ch’il mio presente amor è Vespettina.</l>
        </sp>
        <sp who="#vespetta">
          <speaker>VESPETTA:</speaker>
          <l>Tacete. Ah troppo anch’io… Non vo’ dir altro.</l>
          <l>Vi servo ancor per qualche giorno, e poi…</l>
        </sp>
        <sp who="#pimpinone">
          <speaker>PIMPINONE:</speaker>
          <l>Segui. Che poi? Su, parla.</l>
        </sp>
        <sp who="#vespetta">
          <speaker>VESPETTA:</speaker>
          <l>Addio.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Perché?</l>
        </sp>
        <sp who="#vespetta">
          <speaker>VESPETTA:</speaker>
          <l>Mormora il mondo, e ciarla.</l>
          <l>Si dice che voi siete un uom ben fatto:</l>
          <l>io giovinetta, e… infin… non tanto brutta.</l>
          <l>Ogn’un vuol dir, quando vuol dir del male.</l>
          <l>L’onor mio troppo vale.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Per far tacer ogn’un v’è il suo rimedio.</l>
        </sp>
        <sp who="#vespetta">
          <speaker>VESPETTA:</speaker>
          <l>Per chi nacque a servir io non lo veggo.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Vien qua. Parlo alla buona.</l>
          <l>Sei cameriera.</l>
        </sp>
        <sp who="#vespetta">
          <speaker>VESPETTA:</speaker>
          <l>È ver. Per grazia vostra.</l>
        </sp>
        <sp who="#pimpinone">
          <speaker>PIMPINONE:</speaker>
          <l>E se tu ‘l vuoi, ti posso far padrona.</l>
        </sp>
        <sp who="#vespetta">
          <speaker>VESPETTA:</speaker>
          <l>(L’ho colto.) Io sarei ben la fortunata.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Che buona creatura!) Avrai giudizio?</l>
        </sp>
        <sp who="#vespetta">
          <speaker>VESPETTA:</speaker>
          <l>Mi vanto senza inganno, e senza vizio.</l>
          <l>Io non sono una di quelle,</l>
          <l>nate brutte, e fatte belle;</l>
          <l>e che imparan sul cristallo</l>
          <l>a non far un gesto in fallo,</l>
          <l>a girar guardi vezzosi,</l>
          <l>e a tener la bocca a segno.</l>
          <l>Né di quelle vanarelle,</l>
          <l>che camminan col compasso;</l>
          <l>e si fanno il busto basso</l>
          <l>per mostrar a’ più golosi</l>
          <l>molta roba, e poco ingegno.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Così va ben. Facciamo i nostri patti.</l>
          <l>Non vo’ concier.</l>
        </sp>
        <sp who="#vespetta">
          <speaker>VESPETTA:</speaker>
          <l>Io lo depongo or ora.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Sul balcon…</l>
        </sp>
        <sp who="#vespetta">
          <speaker>VESPETTA:</speaker>
          <l>Mai non ebbi un tal diletto.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Cene, teatri, e balli…</l>
        </sp>
        <sp who="#vespetta">
          <speaker>VESPETTA:</speaker>
          <l>Io non li bramo.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Giochi e veglie…</l>
        </sp>
        <sp who="#vespetta">
          <speaker>VESPETTA:</speaker>
          <l>Il mio genio è solitario.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Libri amorosi…</l>
        </sp>
        <sp who="#vespetta">
          <speaker>VESPETTA:</speaker>
          <l>Io leggerò il lunario.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Maschera…</l>
        </sp>
        <sp who="#vespetta">
          <speaker>VESPETTA:</speaker>
          <l>Non so dir cos’ella sia.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Feste d’orsi, e di tori…</l>
        </sp>
        <sp who="#vespetta">
          <speaker>VESPETTA:</speaker>
          <l>In casa mia.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Sei mia sposa.</l>
        </sp>
        <sp who="#vespetta">
          <speaker>VESPETTA:</speaker>
          <l>Sua serva in ogni stato.</l>
          <l>Ma senza dote… (Egli vi pensa, è fatta.)</l>
        </sp>
        <sp who="#pimpinone">
          <speaker>PIMPINONE:</speaker>
          <l>Io te la fo di dieci mila. Andiamo.</l>
          <l>Oh! mi scordava il meglio. Io non permetto</l>
          <l>visite, convenienze, e complimenti.</l>
        </sp>
        <sp who="#vespetta">
          <speaker>VESPETTA:</speaker>
          <l>Intendo, e ubbidirò.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Lieto son io.</l>
        </sp>
        <sp who="#vespetta">
          <speaker>VESPETTA:</speaker>
          <l>(Prometto al suo piacer per fare il mio.)</l>
        </sp>
        <sp who="#pimpinone">
          <speaker>PIMPINONE:</speaker>
          <l>Stendi, stendi. Uh che allegrezza!</l>
        </sp>
        <sp who="#vespetta">
          <speaker>VESPETTA:</speaker>
          <l>Prendi, prendi. Oh che fortuna!</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Che bel tratto.)</l>
        </sp>
        <sp who="#vespetta">
          <speaker>VESPETTA:</speaker>
          <l>(È pur matto!)</l>
        </sp>
        <sp who="#pimpinone">
          <speaker>PIMPINONE:</speaker>
          <l>Fammi un vezzo.</l>
        </sp>
        <sp who="#vespetta">
          <speaker>VESPETTA:</speaker>
          <l>Mio Cupido.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Non v’è prezzo.)</l>
        </sp>
        <sp who="#vespetta">
          <speaker>VESPETTA:</speaker>
          <l>(Me ne rido.)</l>
          <l>Insieme</l>
        </sp>
        <sp who="#pimpinone">
          <speaker>PIMPINONE:</speaker>
          <l>Cara sposa, sì, a goder.</l>
        </sp>
        <sp who="#vespetta">
          <speaker>VESPETTA:</speaker>
          <l>Dolce sposo, sì, a goder.</l>
        </sp>
        <sp who="#vespetta">
          <speaker>VESPETTA:</speaker>
          <l>(Tanto brutto…)</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Tal bellezza…)</l>
        </sp>
        <sp who="#vespetta">
          <speaker>VESPETTA:</speaker>
          <l>(…non v’è alcun.)</l>
        </sp>
        <sp who="#pimpinone">
          <speaker>PIMPINONE:</speaker>
          <l>(…non l’ha nessuna.)</l>
        </sp>
        <sp who="#vespetta">
          <speaker>VESPETTA:</speaker>
          <l>(È pur cotto il sempliciotto.)</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Per amore manca il core.)</l>
        </sp>
        <sp who="#vespetta">
          <speaker>VESPETTA:</speaker>
          <l>Parla o caro.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Parla o cara.</l>
        </sp>
        <sp who="#vespetta e pimpinone">
          <speaker>VESPETTA E PIMPINONE:</speaker>
          <l>M’impedisce il gran piacer.</l>
          <l>Intermezzo terzo</l>
        </sp>
      </div>
      <div type="scene">
        <head>Scena unica</head>Vespetta, e Pimpinone. <stage>Scena unicaVespetta, e Pimpinone.</stage>
        <sp who="#vespetta">
          <speaker>VESPETTA:</speaker>
          <l>Io vado ove mi piace. Oh questa è bella.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Oh questa è brutta.) Io vo’ saperlo adesso.</l>
        </sp>
        <sp who="#vespetta">
          <speaker>VESPETTA:</speaker>
          <l>Deggio render ragion d’ogni mio passo?</l>
        </sp>
        <sp who="#pimpinone">
          <speaker>PIMPINONE:</speaker>
          <l>Son marito.</l>
        </sp>
        <sp who="#vespetta">
          <speaker>VESPETTA:</speaker>
          <l>Hai ragione. Io vado a spasso.</l>
        </sp>
        <sp who="#pimpinone">
          <speaker>PIMPINONE:</speaker>
          <l>A spasso? È questo il patto?</l>
        </sp>
        <sp who="#vespetta">
          <speaker>VESPETTA:</speaker>
          <l>Diran che siete matto. A saggia moglie</l>
          <l>non si fan questi conti, e un buon marito,</l>
          <l>s’ella è da ben, di lei si fida, e tace.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Voglio saper.</l>
        </sp>
        <sp who="#vespetta">
          <speaker>VESPETTA:</speaker>
          <l>Noi non staremo in pace.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Vespetta…</l>
        </sp>
        <sp who="#vespetta">
          <speaker>VESPETTA:</speaker>
          <l>Pimpinone… Ei si rimette.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Oh che flemma mi vuol! che feci mai!)</l>
        </sp>
        <sp who="#vespetta">
          <speaker>VESPETTA:</speaker>
          <l>Per aver la libertà mi maritai.</l>
          <l>Compagne son le mogli, e non già schiave.</l>
        </sp>
        <sp who="#pimpinone">
          <speaker>PIMPINONE:</speaker>
          <l>È ver. Ma infin… Vespetta…</l>
        </sp>
        <sp who="#vespetta">
          <speaker>VESPETTA:</speaker>
          <l>Più di creanza. Un poco di signora.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Illustrissima sì. (Sono in malora.)</l>
        </sp>
        <sp who="#vespetta">
          <speaker>VESPETTA:</speaker>
          <l>(Così si fa.) La voglio a modo mio.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Andiamo, sì. Con voi ne vengo anch’io.</l>
        </sp>
        <sp who="#vespetta">
          <speaker>VESPETTA:</speaker>
          <l>O questo no. Voglio andar sola. Addio.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Almen dite, ove andate.</l>
        </sp>
        <sp who="#vespetta">
          <speaker>VESPETTA:</speaker>
          <l>Vado a passar il dì con mia comare.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Andate, se volete;</l>
          <l>ma dite mal di me men che potete.</l>
          <l>So quel che si dice, e quel che si fa.</l>
          <l>Strissima; strissima. Come si sta?</l>
          <l>Bene. E poi subito. Quel mio marito</l>
          <l>è pur stravagante, è pure indiscreto.</l>
          <l>Pretende che in casa io sia tutto il dì.</l>
          <l>E l’altra risponde: «Gran bestia ch’egli è»,</l>
          <l>prendete, comare, l’esempio da me.</l>
          <l>Voleva anche il mio. Ma l’ho ben chiarito</l>
          <l>di far a mio modo trovato ho ‘l segreto</l>
          <l>s’ei dice: no, no, io dico: sì, sì.</l>
          <l>Per questa volta andate;</l>
          <l>ma presto ritornate.</l>
        </sp>
        <sp who="#vespetta">
          <speaker>VESPETTA:</speaker>
          <l>Del presto non m’impegno. Infino a sera.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Di notte per le strade?</l>
        </sp>
        <sp who="#vespetta">
          <speaker>VESPETTA:</speaker>
          <l>Di grazia che qualcun non mi rubasse.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Maledetto quel dì…</l>
        </sp>
        <sp who="#vespetta">
          <speaker>VESPETTA:</speaker>
          <l>Maledirmi? Insolente.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Maledico il dolor che ho in questo dente.</l>
          <l>Vada vada, ma senti… ella mi senta.</l>
          <l>Per l’avvenir vorrei</l>
          <l>più governo a la casa, e men di orgoglio.</l>
        </sp>
        <sp who="#vespetta">
          <speaker>VESPETTA:</speaker>
          <l>Rispondo al tuo vorrei con il mio voglio.</l>
          <l>Il teatro, la veglia, il gioco, il ballo,</l>
          <l>la visita, la maschera, il balcone,</l>
          <l>tutto per me. M’intendi?</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Il genio solitario.) Promettesti…</l>
        </sp>
        <sp who="#vespetta">
          <speaker>VESPETTA:</speaker>
          <l>Lo so, e no ‘l so. Promisi, e non promisi.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Che faresti con me… Guardami. Ascolta.</l>
          <l>Nemica delle pompe, e sempre buona.</l>
        </sp>
        <sp who="#vespetta">
          <speaker>VESPETTA:</speaker>
          <l>In quel tempo era serva, or son padrona.</l>
          <l>Voglio far, come fan l’altre,</l>
          <l>ben danzar, parlar francese,</l>
          <l>star in gala, esser cortese;</l>
          <l>ma però con l’onestà.</l>
          <l>Voglio anch’io saper cos’è</l>
          <l>la maniglia, e la spadiglia:</l>
          <l>e chiamerò l’asso, o il re,</l>
          <l>quando il punto mi dirà.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Ma s’io giocassi, e che diresti a l’ora?</l>
        </sp>
        <sp who="#vespetta">
          <speaker>VESPETTA:</speaker>
          <l>Tu ‘l faresti per vizio, io per diletto.</l>
          <l>Non si può. Quella roba è roba mia.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Buon.) Se tanto io spendesti in frascherie.</l>
        </sp>
        <sp who="#vespetta">
          <speaker>VESPETTA:</speaker>
          <l>Bel veder. Sei un uom. Tutto ti basta.</l>
          <l>Moda, e galanteria son per le donne.</l>
        </sp>
        <sp who="#pimpinone">
          <speaker>PIMPINONE:</speaker>
          <l>E s’io facessi un dì che con la moglie</l>
          <l>l’adoprar il baston fosse a la moda?</l>
        </sp>
        <sp who="#vespetta">
          <speaker>VESPETTA:</speaker>
          <l>Bastone a una mia pari? In questo punto</l>
          <l>ti protesto il divorzio. I dieci mila</l>
          <l>n’ho qui la carta, io ti addimando adesso.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Misero me.) Scherzai.</l>
        </sp>
        <sp who="#vespetta">
          <speaker>VESPETTA:</speaker>
          <l>Baston? Viver così più non si puote.</l>
          <l>O la mia libertade, o la mia dote.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Che deggio far? Ne sono innamorato,</l>
          <l>ed essa ben lo sa.) Fa quel che brami.</l>
        </sp>
        <sp who="#vespetta">
          <speaker>VESPETTA:</speaker>
          <l>(Ho vinto il punto.) Se mai più mi parli</l>
          <l>in guisa tal… Villano…</l>
        </sp>
        <sp who="#pimpinone">
          <speaker>PIMPINONE:</speaker>
          <l>Sì Vespettina mia, fa quel che vuoi.</l>
        </sp>
        <sp who="#vespetta">
          <speaker>VESPETTA:</speaker>
          <l>Voglio cavarti il cor.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Uomini, a voi.)</l>
        </sp>
        <sp who="#vespetta">
          <speaker>VESPETTA:</speaker>
          <l>Quel che so far, bell’umorin, vedrete.</l>
          <l>Basta: te n’avvedrai.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Donne, ridete.)</l>
        </sp>
        <sp who="#vespetta">
          <speaker>VESPETTA:</speaker>
          <l>Se mai più…</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Sia maledetto…)</l>
        </sp>
        <sp who="#vespetta">
          <speaker>VESPETTA:</speaker>
          <l>Che! che dici.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Niente, niente.</l>
        </sp>
        <sp who="#vespetta">
          <speaker>VESPETTA:</speaker>
          <l>Se mai più. Noi la vedremo.</l>
          <l>Romperemo il matrimonio.</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Maledetto quando mai</l>
          <l>m’intricai con tal demonio.)</l>
        </sp>
        <sp who="#vespetta">
          <speaker>VESPETTA:</speaker>
          <l>Fai più il bravo?</l>
        </sp>
        <sp who="#pimpinone">
          <speaker>PIMPINONE:</speaker>
          <l>Ti son schiavo.</l>
        </sp>
        <sp who="#vespetta">
          <speaker>VESPETTA:</speaker>
          <l>(Che diletto!)</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Che dispetto!)</l>
        </sp>
        <sp who="#vespetta">
          <speaker>VESPETTA:</speaker>
          <l>Già lo sai. Vo’ libertà.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Tu l’avrai. Va’ pur, va’, va’.</l>
        </sp>
        <sp who="#vespetta">
          <speaker>VESPETTA:</speaker>
          <l>(Un gran punto ho guadagnato.)</l>
        </sp>
        <sp who="#pimpinone">
          <speaker>PIMPINONE:</speaker>
          <l>(Son confuso, e disperato.)</l>
        </sp>
        <sp who="#vespetta">
          <speaker>VESPETTA:</speaker>
          <l>Parla su.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Mi duole il dente.</l>
        </sp>
        <sp who="#vespetta">
          <speaker>VESPETTA:</speaker>
          <l>Se mai più… Baston con me?</l>
        </sp>
        <sp who="#pimpinone">
          <speaker>PIMPINONE:</speaker>
          <l>Fa’ pur su, dubbio non c’è.</l>
        </sp>
        <sp who="#vespetta">
          <speaker>VESPETTA:</speaker>
          <l>Ti saprò romper la testa.</l>
        </sp>
        <sp who="#pimpinone">
          <speaker>PIMPINONE:</speaker>
          <l>Mi vorrebbe ancora questa.</l>
          <l>Chi ha le mogli indiavolate,</l>
          <l>presto affé si pentirà.</l>
        </sp>
        <stage>Fine del libretto.</stage>
      </div>
    </body>
  </text>
</TEI>
